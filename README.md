<h3 align="center">Специалност "Софтуерно Инженерство"</h3>

<h1 align="center"> Увод в програмирането, 2022-2023 г.</h1>

<h2 align="center">Домашна работа № 3</h2>

<h3> 1. Да се напише функция на C++, която приема като параметър символен низ S и символ C.
Функцията да криптира S, като за целта, C има ролята на ключ. </h3>

S е с дължина не повече от 1024 символа. Всеки символ от S се криптира чрез операцията побитово изключващо или със символа C.

Да се напише функция main(), която прочита от стандартния вход символ (ключ) и един символен низ.
Програмата да отпечата на стандартния изход низовете криптирани с така написаната функция, според подадения ключ.

***

<h3> 2. Даден е масив от цели числа. Нека наричаме числото, което е образувано от цифрите на последователно наредените му елементи проекция на масива.
Да се напише функция на езика C++, която приема като параметри масив от цели числа в интервала [1, 9999], дължина на масива Nϵ[1,15] и пренарежда елементите му,
така че проекцията на масива да има възможно най-голяма стойност. </h3>
 
 Пример: Проекцията на масива [7, 2, 3, 51, 23] е числото 7235123. 
 
Реализирайте функция main(), която прочита от клавиатурата цяло число M, масив
от M цели числа в интервала [1, 9999] и извежда на екрана резултата от изпълнението на функцията F върху него. В случай на невалидни входни данни,
програмата да извежда на екрана -1. В случай че има няколко числа с еднакви цифри (например 8, 88, 888 и т.н.), те да бъдат подредени по големина във възходящ ред.

***

<h3> 3.Напишете програма, която по въведено разписание на полети, отговаря на въпроса, колко е възможно най-малкият брой площадки за самолети,
които трябва да бъдат осигурени на летището за дадено денонощие. </h3>

Програмата трябва да приема като вход броят N на полетите за деня, последван
от два реда, които представят съответно времената на излитане и кацане на самолетите от съответните полети, като на първия ред са посочени N часове на кацане,
а на втория – N часове на излитане. Програмата да извежда на екрана на конзолата минималния брой площадки, който трябва да има на летището, както и
началото и края на най-натоварения период за деня.

*Пояснения:*
- Приемаме, че което и да е време на пристигане, никога няма да съвпада с време на кацане (летището има само една писта).
- В даден момент всяка площадка може да бъде заета от не повече от един самолет.
<li> Всички времена на излитане и кацане (както за вход на програмата, така и за изход) са представени във вида “HHMM”,
където HH е час, а MM – минути. Първият възможен час (на кацане) за дадено денонощие е 00:01, а последният възможен (за излитане) - съответно 23:59.</li>
<li> Под най-натоварен период се разбира времевия интервал, в който на летището има едновременно най-много кацнали самолети.
В случай че максималният брой кацнали самолети е еднакъв за повече от един времеви период, да се изведат всички периоди.</li>

***

<h3> 4. Да се напише програма, която рисува в конзолата изображения съставени само от символите '#' и '.'. </h3>

Обикновено в C++, символите се представят като числа, в интервала от 0 до 255, но тъй като в този случай може да има само два различни символа,
за да се пести място, се използва по-различна схема, която ще обясним с конкретен пример.

Нека дадено изображение е представено с числата 60 39 136 и 0.
За да бъде разчетено то, ще преобразуваме числата в двоична бройна система:

00111100 00100111 10001000 00000000

След това ще разделим цифрите на групи от по 3 бита, от ляво на дясно:

001 | 111 | 000 | 010 | 011 | 110 | 001 | 000 | 000 | 000 | 00

В десетична бройна система, това са следните числа:
1 7 0 2 3 6 1 0 0 0 0 0

За да се покаже изображението на екрана, се редува изписването на символите '.' и '#', като първото число (1) в редицата по-горе показва колко пъти се изписва символът '.',
второто (7) – колко пъти се изписва символът '#', третото (0) - отново символът '.' и т.н. За отбелязване на край на изображението се използват две последователни нули
в редицата, като останалите групи от три бита след тях се игнорират.

За да е напълно определено едно изображение, описано по този начин, се налага и отделно да се посочи неговата широчина в брой символи.
Така например, при широчина 5, от редицата по-горе се получава следното изображение:
.####
#####
...##
####.

Тъй като всяко три-битово число е между 0 и 7, за да се изпише 9 пъти поред символа '#', се използва поредицата “... 7 0 2 …”, т.е. 7 пъти '#', 0 пъти '. ', 2 пъти '#'.
 
*Да се напише програма на езика C++, която прочита от клавиатурата цяло число - широчина на изображение и поредица от числа между 0 и 255,
които кодират изображението по гореописания начин и след това “рисува” изображението на екрана. Въвеждането на числата да приключва след
като в редицата от три-битови числа се срещнат две поредни нули. За да бъде валиден входът, данните трябва да запълват точно всички редове
на изображението за дадената широчина. *

